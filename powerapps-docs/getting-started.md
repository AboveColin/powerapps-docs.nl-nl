---
title: Inleiding | Microsoft Docs
description: Snelle manieren om aan de slag te gaan met het maken en gebruiken van aangepaste zakelijke apps met Microsoft PowerApps
services: 
suite: powerapps
documentationcenter: na
author: skjerland
manager: anneta
editor: 
tags: 
ms.service: powerapps
ms.devlang: na
ms.topic: hero-article
ms.tgt_pltfrm: na
ms.workload: na
ms.date: 05/28/2017
ms.author: sharik
ms.openlocfilehash: 43f912885a70d2b86713c5b4ffc5043d1401a1fa
ms.sourcegitcommit: 43be6a4e08849d522aabb6f767a81c092419babc
ms.translationtype: HT
ms.contentlocale: nl-NL
ms.lasthandoff: 11/07/2017
---
# <a name="introduction-to-powerapps"></a>Inleiding tot PowerApps
Welkom In PowerApps kunt u organisatiegegevens beheren door een app uit te voeren die u hebt gemaakt of die iemand anders heeft gemaakt en met u heeft gedeeld. Apps worden uitgevoerd op **[mobiele apparaten, zoals telefoons](run-app-client.md)**, of u kunt ze uitvoeren **[in een browser](run-app-browser.md)** door Dynamics 365 te openen. U kunt een oneindig aantal uiteenlopende apps maken, zonder dat u daarvoor een programmeertaal zoals C# hoeft te leren.

Als u geen ervaring hebt met het ontwikkelen van apps, kunt u zien hoe een eenvoudige app wordt gebouwd door een app automatisch te genereren op basis van één gegevensbron en de app vervolgens aan uw eigen behoeften aan te passen. In deze video ziet u in vijf minuten hoe dit in zijn werk gaat:

[!VIDEO nb:cid:UUID:34ccfd46-7826-49ce-90d8-cf6a144b6968]


Nadat u **[automatisch een app hebt gegenereerd](app-from-sharepoint.md)**, op basis van bijvoorbeeld een aangepaste SharePoint-lijst, kunt u wijzigen hoe de app **[alle items](customize-layout-sharepoint.md)**, **[gegevens van elk item](customize-forms-sharepoint.md)** en **[opties voor het maken of bewerken van een item](customize-forms-sharepoint.md)** weergeeft. U kunt ook een **[voorbeeldapp](open-and-run-a-sample-app.md)** of een **[sjabloon](get-started-test-drive.md)** openen om te ontdekken wat er mogelijk is met PowerApps, en om beter inzicht te krijgen in hoe u meer complexe apps kunt bouwen.

Met enige ervaring en creativiteit kunt u **[uw eigen nieuwe apps ontwikkelen](get-started-create-from-blank.md)**. U kunt verbinding maken met **[gegevensbronnen](connections-list.md)**, **[UI-elementen (oftewel besturingselementen) toevoegen](reference-properties.md)** en gedrag van apps bepalen door **[formules samen te stellen](working-with-formulas.md)**. Door klein te beginnen en uw vaardigheden in uw eigen tempo te vergroten, kunt u apps bouwen en delen die de manier waarop uw organisatie gegevens beheert totaal veranderen. Bent u klaar voor de eerste stap?

## <a name="generate-an-app-automatically"></a>Automatisch een app genereren
Als u een app automatisch wilt genereren, moet u een gegevensbron opgeven, zoals deze:

* de **[Common Data Service](data-platform-intro.md)**
* een SQL Server-database
* Salesforce
* Dynamics 365
* Excel-werkmap (in een cloudopslagaccount)

Zie **[Create an app to manage data in SharePoint](app-from-sharepoint.md)** (Een app maken voor het beheer van gegevens in SharePoint) voor stapsgewijze instructies. Hoewel dit onderwerp uitgaat van SharePoint, gelden dezelfde uitgangspunten voor andere soorten gegevensbronnen.

## <a name="customize-an-app"></a>Een app aanpassen
Als de gegenereerde app niet voldoet aan uw behoeften, kunt u de app **[aanpassen](customize-layout-sharepoint.md)**. Mogelijk wilt u andere gegevens weergeven, of dezelfde gegevens weergeven in een ander besturingselement.

Om een idee te krijgen van de manieren waarop u uw app kunt aanpassen en wat u allemaal kunt doen met wat creativiteit en ervaring, kunt u **[een voorbeeldapp openen](open-and-run-a-sample-app.md)**.

![Voorbeeldapps](./media/getting-started/portal-home.png)

U kunt ook **[een app bouwen met een sjabloon](get-started-test-drive.md)**. Elke sjabloon is gebaseerd op fictieve gegevens in een cloudopslagaccount, zoals Dropbox. Verken de specifieke schermen en besturingselementen om te begrijpen hoe die zijn geconfigureerd, en experimenteer met aanpassingen om te zien hoe u die kunt gebruiken voor uw eigen apps.

## <a name="create-an-app-from-scratch"></a>Een volledig nieuwe app maken
Nadat u een paar apps automatisch hebt gegenereerd en enige ervaring hebt opgedaan met het maken van aanpassingen, kunt u **[een volledig nieuwe app maken](get-started-create-from-blank.md)**. Door bij het begin te beginnen, hebt u veel meer controle over het ontwerp en de besturingselementen van apps, en kunt u werken met meer verschillende **[gegevensbronnen](connections-list.md)**.

Zie voor een uitgebreidere uitleg over een aantal basisconcepten de volgende onderwerpen:

* formules (**[zelfstudie](working-with-formulas.md)** of **[naslag](formula-reference.md)**)
* galerieën (**[zelfstudie](add-gallery.md)** of **[naslag](reference-properties.md)**)
* formulieren (**[zelfstudie](add-form.md)** of **[naslag](working-with-forms.md)**)
* **[tabellen en records](working-with-tables.md)**
* **[besturingselementen en hun eigenschappen](reference-properties.md)**

## <a name="share-and-run-an-app"></a>Een app delen en uitvoeren
Wanneer uw app klaar is, kunt u die **[delen](share-app.md)** met anderen in uw organisatie, en u kunt uw eigen apps of gedeelde apps uitvoeren **[in een browser](run-app-browser.md)** of **[op een telefoon](run-app-client.md)**.

## <a name="more-information"></a>Meer informatie
In dit onderwerp wordt een kort overzicht gegeven van wat voor soort dingen u met PowerApps kunt doen, maar de mogelijkheden zijn eindeloos. U vindt stapsgewijze procedures en naslaginformatie in de onderwerpen aan de linkerkant van deze pagina. Als u een gedetailleerde vraag hebt die niet in de onderwerpen wordt behandeld, kunt u:

* **[Word lid van onze community](https://aka.ms/powerapps-community)** om vragen te stellen en ideeën te delen met andere gebruikers van PowerApps.
* **[Neem contact op met de ondersteuning](https://aka.ms/pasupport)**.

