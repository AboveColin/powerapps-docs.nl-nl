Nu u de basisprincipes van PowerApps kent, geven we u **een kort overzicht van hoe u aan de slag kunt met apps**. We kijken naar voorbeeld-apps, maken apps op basis van een sjabloon, gebruiken gedeelde apps en maken apps op basis van een gegevensbron. In het volgende onderwerp ziet u hoe u een app kunt maken.

## <a name="check-out-some-sample-apps"></a>Bekijk hier wat voorbeeld-apps
In web.powerapps.com krijgt u meteen verschillende voorbeeld-apps te zien die u in uw webbrowser kunt gebruiken. Verken deze apps **om een idee te krijgen van wat er allemaal mogelijk is** en hoe PowerApps in uw bedrijf van pas kan komen.

![Voorbeeld-apps van PowerApps](./media/learning-quick-look-powerapps/powerapps-samples.png)

Elke voorbeeld-app is bedoeld voor een specifiek doel, zoals een budget beheren, een site onderzoeken of servicetickets bijhouden. Deze apps bevatten voorbeeldgegevens om **u te inspireren**. Deze app laat zien hoe een bedrijf in vloermaterialen servicemedewerkers kan helpen om ter plekke nauwkeurige kostenramingen op te stellen bij het bezoek aan een klant.

![PowerApps-voorbeeld-app voor vloermaterialen](./media/learning-quick-look-powerapps/powerapps-flooring-sample.png)

## <a name="create-an-app-from-a-template"></a>Een app maken op basis van een sjabloon
Een andere goede manier om te beginnen is **het ontwikkelen van een app op basis van een sjabloon**. Sjablonen zijn in feite voorbeeld-apps die u kunt openen om te zien hoe ze zijn samengesteld. Ze maken gebruik van voorbeeldgegevens om u een idee van de mogelijkheden te geven. Door ze te openen in PowerApps Studio ziet u **stapsgewijs hoe een app is gebouwd**. Momenteel zijn sjablonen alleen beschikbaar in PowerApps Studio voor Windows, niet in PowerApps Studio voor webtoepassingen.

![App-sjabloon in PowerApps](./media/learning-quick-look-powerapps/powerapps-templates.png)

Met de sjabloon **Budget Tracker** kunt u bijvoorbeeld een app maken om het budget voor projecten en evenementen bij te houden, met aangepaste categorieÃ«n, eenvoudige gegevensinvoer en visuele elementen die duidelijk de uitgaven laten zien.

![PowerApps-sjabloon voor bijhouden van een budget](./media/learning-quick-look-powerapps/powerapps-budget-tracker.png)

## <a name="use-shared-apps"></a>Gedeelde apps gebruiken
Als uw team begonnen is met PowerApps te gebruiken, hebben mensen wellicht al **apps met u gedeeld**. Wanneer mensen apps met u delen, worden die weergegeven in AppSource, maar ook in Dynamics 365 als u besluit ze daarin op te nemen. Als u een bijdrage levert aan die apps, worden ze ook weergegeven in web.powerapps.com.

![PowerApps delen](./media/learning-quick-look-powerapps/powerapps-sharing.png)

## <a name="create-an-app-from-a-data-source"></a>Een app maken op basis van een gegevensbron
Apps maken in **PowerApps Studio voor internet** of **PowerApps Studio voor Windows**. U kunt verbinding maken met gegevensbronnen en apps gaan samenstellen in een visueel ontwerpprogramma.

![Een app in PowerApps maken op basis van gegevens](./media/learning-quick-look-powerapps/powerapps-app-from-data.png)

Een prima manier om te beginnen is **een app op basis van uw eigen gegevens te genereren**. Stel PowerApps in op de gegevensbron van uw keuze (bijvoorbeeld een SharePoint-lijst) en zie hoe PowerApps **automatisch een app met drie schermen samenstelt**, bedoeld om de lijst te doorzoeken, gedetailleerde records te bekijken en gegevens te bewerken. Vervolgens kunt u **deze app aanpassen** zodat de app er precies zo uitziet en precies zo werkt als u wilt. In het volgende onderwerp zien we hoe de volgende app wordt gemaakt.

![App met drie schermen in PowerApps](./media/learning-quick-look-powerapps/powerapps-three-screen-app.png)

U kunt ook volledig nieuwe toepassingen maken en gaandeweg alle onderdelen toevoegen, maar **de eenvoudigste manier om PowerApps onder de knie te krijgen is te beginnen met een voorbeeld of een sjabloon**, of om verbinding te maken met uw gegevensbron en PowerApps de app voor u laten genereren. Vervolgens kunt u daarop voortborduren en uw fantasie uitleven: verderop in de cursus is daar alle ruimte voor! In het volgende onderwerp leert u hoe u een app genereert op basis van gegevens.

