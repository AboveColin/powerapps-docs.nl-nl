---
title: Uw eerste app maken | Microsoft Docs
description: Een app genereren op basis van een SharePoint-lijst
services: 
suite: powerapps
documentationcenter: na
author: mgblythe
manager: anneta
editor: 
tags: 
featuredvideoid: ixRpT48Z6IQ
courseduration: 5m
ms.service: powerapps
ms.devlang: na
ms.topic: get-started-article
ms.tgt_pltfrm: na
ms.workload: na
ms.date: 12/09/2016
ms.author: mblythe
ms.openlocfilehash: 34cf3ccd871be00efa3e06c8dbf3717051ab0f13
ms.sourcegitcommit: 43be6a4e08849d522aabb6f767a81c092419babc
ms.translationtype: HT
ms.contentlocale: nl-NL
ms.lasthandoff: 11/07/2017
---
# <a name="create-your-first-app-in-powerapps"></a>Uw eerste app maken in PowerApps
U bent nu vertrouwd met alle onderdelen van PowerApps en de opties voor het maken van apps, dus is het tijd om daadwerkelijk een app te gaan bouwen. Voor dit onderwerp genereren we een telefoon-app op basis van een SharePoint Online-lijst, maar u kunt ook gebruikmaken van gegevens uit tal van andere bronnen, zoals Excel, cloudservices zoals SalesForce en on-premises bronnen zoals SQL Server.

## <a name="connect-to-a-data-source"></a>Verbinding maken met een gegevensbron
De eerste stap bij het genereren van een app op basis van gegevens is de keuze voor de juiste variant van PowerApps Studio om vervolgens verbinding te maken met de gegevensbron. Klik of tik in web.powerapps.com op **Nieuwe app** en geef aan of u PowerApps Studio voor Windows dan wel PowerApps Studio voor internet wilt gebruiken.

![Aan de slag op web.powerapps.com](./media/learning-create-first-app-powerapps/generate-choose-studio.png)

In PowerApps Studio hebt u de mogelijkheid om te beginnen op basis van gegevens, op basis van een sjabloon of om helemaal vanaf nul te beginnen. Omdat we een telefoon-app voor een SharePoint-lijst maken, klikt of tikt u onder **SharePoint** op **Telefoonindeling**.

![Telefoon-app voor SharePoint-lijst](./media/learning-create-first-app-powerapps/generate-sharepoint-phone.png)

Gegenereerde apps zijn altijd gebaseerd op één lijst of tabel (u kunt later meer gegevens aan de app toevoegen). De volgende drie schermen hebben betrekking op het proces voor verbinding maken met de lijst **Flooring Estimates** in SharePoint Online.

![Verbinding maken met SharePoint Online-lijst](./media/learning-create-first-app-powerapps/generate-connect-list.png)

Nadat u **Verbinden** hebt gekozen, begint PowerApps met het genereren van de app. PowerApps trekt allerlei conclusies op basis van uw gegevens om een nuttige app als uitgangspunt te genereren.

## <a name="explore-the-generated-app"></a>De gegenereerde app verkennen
Succes! Uw nieuwe app met drie schermen wordt geopend in PowerApps Studio. Alle apps die worden gegenereerd op basis van gegevens hebben dezelfde reeks schermen:

* Het **blader**scherm: voor het zoeken, sorteren, filteren en vernieuwen van de gegevens die zijn opgehaald uit de lijst en voor het toevoegen van items door op het pluspictogram (+) te klikken of te tikken.
* Het **detail**scherm: voor het weergeven van meer informatie over een item en waar u het item kunt verwijderen of bewerken.
* Het scherm voor **bewerken/maken**: waar u een bestaand item bewerkt of een nieuw item maakt.

Klik of tik op een pictogram in de rechterbovenhoek van de linkernavigatiebalk om over te schakelen naar de miniatuurweergave. 

![Schakelen tussen weergaven](./media/learning-create-first-app-powerapps/toggle-view.png)

Klik of tik op een miniatuur om de besturingselementen in het betreffende scherm weer te geven.

![De gegenereerde app](./media/learning-create-first-app-powerapps/generate-finished-app.png)

Klik of tik op ![de pijl Voorbeeld van app starten](./media/learning-create-first-app-powerapps/f5-arrow-sm.png) rechtsboven om de app uit te voeren. Als u door de app navigeert, ziet u dat deze alle gegevens uit de lijst bevat en een goed uitgangspunt biedt.

Zo, dat ging best gemakkelijk! In slechts enkele minuten tijd hebt u geleerd hoe u verbinding maakt met een gegevensbron, hoe u een app genereert en hebt u kennis gemaakt met PowerApps Studio en de drie app-schermen. In latere secties gaan we gegenereerde apps aanpassen. In het volgende onderwerp vatten we deze sectie van de cursus nog eens samen en bereiden we u voor op toekomstige lessen.

