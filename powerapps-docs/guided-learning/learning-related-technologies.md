---
title: "Verwante technologieën | Microsoft Docs"
description: "Belangrijkste technologieën die u met PowerApps gebruikt"
services: 
suite: powerapps
documentationcenter: na
author: mgblythe
manager: anneta
editor: 
tags: 
featuredvideoid: C81IfqIn9LI
courseduration: 6m
ms.service: powerapps
ms.devlang: na
ms.topic: get-started-article
ms.tgt_pltfrm: na
ms.workload: na
ms.date: 12/09/2016
ms.author: mblythe
ms.openlocfilehash: d3667d54b716e9bb531c51b35a6b9964ccd468bd
ms.sourcegitcommit: 43be6a4e08849d522aabb6f767a81c092419babc
ms.translationtype: HT
ms.contentlocale: nl-NL
ms.lasthandoff: 11/07/2017
---
# <a name="related-technologies"></a>Verwante technologieën
De volgende technologieën worden vaak gebruikt in combinatie met PowerApps om robuuste apps te bouwen en te delen in uw organisatie. In uw apps kunnen gegevens uit meerdere bronnen worden geïntegreerd en ze kunnen werkstromen bevatten die taken automatiseren. 

* **Microsoft Flow**: geautomatiseerde werkstromen tussen uw favoriete apps en services maken
* **Gegevensbronnen, verbindingen, connectors en gateways**: gegevens in de cloud en on-premises overbrengen naar uw apps
* **Common Data Service**: bedrijfsgegevens integreren met behulp van het algemene gegevensmodel
* **Microsoft Dynamics 365**: al uw zakelijke apps op internet uitvoeren
* **Microsoft AppSource**: uw apps delen en opnemen in deze centrale locatie voor Microsoft en onze vele partners

### <a name="microsoft-flow"></a>Microsoft Flow
**Microsoft Flow** is een service voor het automatiseren van de werkstroom voor het groeiende aantal apps en services waarvan zakelijke gebruikers afhankelijk zijn. Microsoft Flow kan uw werk versnellen, zodat u minder tijd kwijt bent aan routinematige, terugkerende taken en meer tijd kunt besteden aan wat u wilt doen. Gebruik Microsoft Flow in combinatie met PowerApps om **apps te ontwikkelen die werkstromen activeren en daarop reageren**.

![Microsoft Flow](./media/learning-powerapps-parts/powerapps-flow.png)

### <a name="data-sources-connections-and-connectors-and-gateways"></a>Gegevensbronnen, verbindingen, connectors en gateways
Er zijn veel **gegevensbronnen** die voor u van belang kunnen zijn en PowerApps maakt gebruik van **connectors** om **verbindingen** met deze gegevensbronnen te maken. Sommige van de populairste gegevensbronnen worden hieronder weergegeven. Veel daarvan zijn cloudservices, zoals Salesforce. Connectors zijn misschien niet het leukste deel bij het ontwikkelen van apps, maar ze zijn essentieel om te werken met de gegevens die u, uw collega's en uw klanten nodig hebben. Voor gegevens die niet in de cloud maar on-premises zijn opgeslagen, gebruikt u een **gateway** voor een betrouwbare verbinding tussen PowerApps en uw gegevensbron. De gateway bevindt zich op een on-premises computer en communiceert met PowerApps.

![Gegevensbronnen en connectors voor PowerApps](./media/learning-powerapps-parts/powerapps-data.png)

### <a name="microsoft-common-data-service"></a>Microsoft Common Data Service
Met de **Common Data Service** kunt u gemakkelijk zakelijke gegevens uit meerdere bronnen integreren. De service werkt met een **algemeen gegevensmodel** met veel **entiteiten** die worden gebruikt in apps en bedrijfsprocessen: entiteiten zoals Contact, Product en Sales Order. De service slaat de gegevens op een schaalbare en betrouwbare manier op en stelt de gegevens beschikbaar zodat meerdere toepassingen er gebruik van kunnen maken. De toepassingen kunnen apps zijn die u in PowerApps ontwikkelt, andere Microsoft-toepassingen of toepassingen van derden. De onderstaande afbeelding geeft een deel van de entiteit **Contact** in web.powerapps.com weer.

![PowerApps - entiteit Contact](./media/learning-powerapps-parts/powerapps-contact.png)

### <a name="microsoft-dynamics-365"></a>Microsoft Dynamics 365
**Dynamics 365** is een cloudservice met speciaal gebouwde apps voor specifieke zakelijke behoeften zoals verkoopautomatisering, bedrijfsvoering of klantenservice. In PowerApps neemt u apps op in AppSource en gebruikers met wie u deze apps deelt kunnen de apps weergeven en uitvoeren in Dynamics 365, maar ook op mobiele apparaten. Het voordeel om de apps op te nemen in Dynamics 365 is dat u zo **één locatie hebt om uw zakelijke apps uit te voeren**. Dat kunnen apps van gebruikers in uw organisatie, van Microsoft en van derden zijn.

![Microsoft Dynamics 365](./media/learning-powerapps-parts/powerapps-dynamics.png)

### <a name="microsoft-appsource"></a>Microsoft AppSource
**AppSource** is de plek waar u **gemakkelijk apps van uw collega's, van Microsoft en van onze partners kunt vinden en evalueren**. Wanneer u een app vanuit PowerApps deelt, stelt u deze beschikbaar in AppSource. U kunt ervoor kiezen om de app alleen beschikbaar te stellen voor mensen in uw organisatie of om de app openbaar beschikbaar te stellen.

![Microsoft AppSource](./media/learning-powerapps-parts/powerapps-appsource.png)

U weet nu wat meer over alle onderdelen van PowerApps en verwante technologieën. U hoeft dat niet allemaal te onthouden, omdat we in de loop van deze cursus uw kennis blijven bijspijkeren voor elk van de behandelde onderdelen. We gaan nu verder met een inleiding tot de opties die u kunt gebruiken voor het maken van apps.

