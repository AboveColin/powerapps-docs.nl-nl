---
title: Onderdelen van PowerApps | Microsoft Docs
description: Zie de verschillende onderdelen van PowerApps en hoe ze met elkaar in verband staan
services: 
suite: powerapps
documentationcenter: na
author: mgblythe
manager: anneta
editor: 
tags: 
featuredvideoid: r6mowYePq1Q
courseduration: 6m
ms.service: powerapps
ms.devlang: na
ms.topic: get-started-article
ms.tgt_pltfrm: na
ms.workload: na
ms.date: 12/09/2016
ms.author: mblythe
ms.openlocfilehash: c10b65e14792a1cd7bee9227bf5720a3312a572c
ms.sourcegitcommit: 43be6a4e08849d522aabb6f767a81c092419babc
ms.translationtype: HT
ms.contentlocale: nl-NL
ms.lasthandoff: 11/07/2017
---
# <a name="the-parts-of-powerapps"></a>De onderdelen van PowerApps
In het eerste onderwerp van Gestuurd leren las u over de belangrijkste onderdelen van PowerApps. We gaan nu wat dieper in op elk van die onderdelen. PowerApps is een set softwareservices en apps die samenwerken. Bovendien zijn er verwante technologieën om er een krachtig ecosysteem van te maken. De PowerApps-onderdelen zijn:

* **web.powerapps.com**: de door u ontwikkelde apps beheren en delen
* **PowerApps Studio**: krachtige apps ontwikkelen met eenvoudig te gebruiken visuele hulpmiddelen
* **PowerApps Mobile**: apps uitvoeren op Windows-, iOS- en Android-apparaten
* **PowerApps-beheercentrum**: PowerApps-omgevingen en andere onderdelen beheren

We verwachten niet van u dat u veel tijd gaat besteden om te weten te komen wat PowerApps *is*, maar we denken wel dat het handig is om wat dieper op de diverse onderdelen in te gaan.

## <a name="webpowerappscom"></a>web.powerapps.com
Als u apps ontwikkelt, is dit waar u de meeste tijd besteedt. U leert aan de hand van de **voorbeeld-apps en -sjablonen** die hier beschikbaar zijn en u krijgt hier alle apps te zien die u hebt gemaakt. U maakt apps in **PowerApps Studio voor internet** of **PowerApps Studio voor Windows** en deelt die apps met individuele gebruikers en organisaties. U beheert gegevens: **verbindingen**, **gateways** en **entiteiten** (waarover meer verderop.) En ziet u alle **stromen** die zijn gemaakt in **flows.microsoft.com**, die u kunt integreren met uw apps.

![De site van web.powerapps.com](./media/learning-powerapps-parts/powerapps-web-site.png)

## <a name="powerapps-studio"></a>PowerApps Studio
**PowerApps Studio** is beschikbaar als webtoepassing die u in elke moderne browser kunt gebruiken, en als Windows-toepassing. PowerApps Studio heeft drie deelvensters en een lint waardoor het maken van apps **vergelijkbaar is met het maken van een PowerPoint-presentatie**:

1. **Linkernavigatiebalk**: hier kunt u een miniatuur weergeven voor elk scherm in uw app of een hiërarchische weergave van alle besturingselementen op elk scherm
2. **Middelste deelvenster**: hier ziet u het scherm waaraan u werkt
3. **Rechterdeelvenster**: hier stelt u opties in zoals indeling en gegevensbronnen
4. Vervolgkeuzelijst voor **eigenschappen**: hier selecteert u de eigenschappen die betrekking hebben op formules
5. **Formulebalk**: hier voegt u formules toe (zoals in Excel) die het app-gedrag bepalen
6. **Lint**: hier voegt u besturingselementen toe en past u ontwerpelementen aan

![PowerApps Studio](./media/learning-powerapps-parts/powerapps-studio.png)

## <a name="powerapps-mobile"></a>PowerApps Mobile
**PowerApps Mobile voor Windows, iOS en Android** biedt een omgeving waarin u apps kunt vinden en gebruiken. U hoeft niet meer naar andere app-stores te gaan, maar blijft gewoon in PowerApps waar u toegang hebt tot alle apps die u hebt gemaakt en die anderen met u hebben gedeeld. Wanneer u apps in PowerApps Mobile gebruikt, haalt u het meeste uit de mogelijkheden van uw apparaat, zoals camerabesturingselementen, GPS-locatie, enzovoort.

![PowerApps Mobile](./media/learning-powerapps-parts/powerapps-mobile.png)

## <a name="admin-center"></a>Beheercentrum
Het **PowerApps-beheercentrum** is de centrale plaats om PowerApps voor een organisatie beheren. Hier definieert u verschillende **omgevingen**, die ruimte bieden aan apps, gegevensverbindingen en andere elementen. In het beheercentrum maakt u ook Common Data Service-databases en beheert u machtigingen en gegevensbeleid.

![PowerApps-beheercentrum](./media/learning-powerapps-parts/powerapps-admin-center.png)

In het volgende onderwerp hebben we het over de reeks verwante technologieën waarmee PowerApps werkt om een krachtig ecosysteem te maken voor het ontwikkelen van apps.

