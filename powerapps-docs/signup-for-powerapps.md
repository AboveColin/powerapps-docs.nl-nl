---
title: Aanmelding via selfservice | Microsoft Docs
description: Volg deze stappen om u aan te melden voor PowerApps als afzonderlijke gebruiker.
services: 
suite: powerapps
documentationcenter: na
author: jamesol-msft
manager: anneta
editor: 
tags: 
ms.service: powerapps
ms.devlang: na
ms.topic: article
ms.tgt_pltfrm: na
ms.workload: na
ms.date: 10/23/2016
ms.author: jamesol
ms.openlocfilehash: 090476838df9960475cdc5ebc68daeed642f3c05
ms.sourcegitcommit: 43be6a4e08849d522aabb6f767a81c092419babc
ms.translationtype: HT
ms.contentlocale: nl-NL
ms.lasthandoff: 11/07/2017
---
# <a name="self-service-signup-for-powerapps"></a>Aanmelding voor PowerApps via selfservice
Uzelf aanmelden voor PowerApps als afzonderlijke gebruiker is heel eenvoudig. In dit artikel wordt u stapsgewijs door de stappen begeleid om te leren werken met een gratis proefaccount voor PowerApps.

Zie voor beheerinformatie [PowerApps aanschaffen voor uw organisatie](signup-for-powerapps-admin.md) of [Veelgestelde vragen over PowerApps in uw organisatie](signup-question-and-answer.md).

> **OPMERKING** Als u deel uitmaakt van een organisatie, is de functie voor afzonderlijke aanmelding mogelijk uitgeschakeld. Zie [Afzonderlijke aanmelding is uitgeschakeld](#Individual-sign-up-turned-off) (in dit onderwerp) voor meer informatie als u een foutmelding krijgt dat deze functie is uitgeschakeld.
> 
> 

## <a name="what-email-addresses-can-you-use"></a>Welke e-mailadressen u kunt gebruiken
Voer het e-mailadres van uw werk of school in om u aan te melden voor PowerApps.

> **OPMERKING** Momenteel worden adressen voor consumenten-e-mailservices, telecomproviders, overheid en leger niet ondersteund. Voorbeelden hiervan zijn:  
> 
> * outlook.com, hotmail.com, gmail.com, enzovoort  
> * .gov en .mil
> 
> 

Als u zich probeert aan te melden met een persoonlijk e-mailadres, wordt in een bericht aangegeven dat u een e-mailadres van uw werk of school moet gebruiken.

## <a name="access-through-office-365-or-dynamics-365"></a>Toegang via Office 365 of Dynamics 365
Bepaalde Office 365- en Dynamics 365-abonnementen omvatten PowerApps, dus als u al toegang hebt, kunt u zich aanmelden. Zie [Prijzen voor PowerApps][3] om vast te stellen of PowerApps is inbegrepen bij uw licentie.

Als PowerApps is inbegrepen bij uw Office 365- of Dynamics 365-abonnement, kunt u PowerApps als volgt openen:

1. Blader naar [powerapps.microsoft.com][4] en selecteer vervolgens **Aanmelden**.
   
    ![](./media/signup-for-powerapps/home-sign-in.png)
   
    [Powerapps.com][2] wordt geopend en u kunt PowerApps gaan gebruiken.
   
    ![](./media/signup-for-powerapps/web-powerapps-portal-new.png)

## <a name="try-powerapps-plan-2-for-free"></a>PowerApps-abonnement 2 gratis proberen
Er is geen gratis PowerApps-account beschikbaar, maar u kunt wel het PowerApps-abonnement 2 gratis 90 dagen uitproberen. U hebt dan toegang tot alle functies van het PowerApps-abonnement 2 voor de duur van het proefabonnement. PowerApps-abonnement 2 omvat alle functies van abonnement 1, plus toegang tot Common Data Service en de beheerfuncties. Voordelen van abonnement 2 zijn ook een hogere stroomuitvoering- en gegevens- en bestandsopslagcapaciteit in Common Data Service.

### <a name="start-a-free-trial-from-scratch"></a>Een gratis proefversie starten
Als u al toegang tot PowerApps hebt via Office 365, Dynamics 365 of PowerApps-abonnement 1, gaat u naar de volgende sectie. Anders doet u het volgende:

1. Blader naar [powerapps.microsoft.com][4] en voer een van de volgende stappen uit:
   
   * Klik of tik in de rechterbovenhoek op **Gratis aanmelden**.
     
       Als u deze inhoud op een telefoon bekijkt, klikt of tikt u op het menupictogram in de rechterbovenhoek en klikt of tikt u op **Gratis aanmelden**.
     
       ![](./media/signup-for-powerapps/sign-up-updated.png)
   * Selecteer **Prijzen** (ongeveer in het midden van het scherm) en selecteer vervolgens **Gratis proefversie starten**.
     
     ![](./media/signup-for-powerapps/start-free-trial.png)
2. Typ onder **Aan de slag** het e-mailadres van uw werk of school en klik of tik op **Verzenden**.  
   
    ![](./media/signup-for-powerapps/get-started-old.png)
3. Als uw account niet binnen een organisatie bestaat, krijgt u een bericht om uw e-mail te controleren:
   
    ![](./media/signup-for-powerapps/BoxPortal_CheckYourEmail_Updated.png)
   
    Als uw account deel uitmaakt van een bestaande organisatie, krijgt u een bericht waarin u wordt gevraagd om u met dat account aan te melden. Selecteer **Aanmelden** en meld u aan met uw werkaccount:  
   
    ![](./media/signup-for-powerapps/BoxPortal_WeKnowYou_Updated.png)
4. Als u een e-mailbericht hebt ontvangen, selecteert u de koppeling in het bericht om uw e-mailadres te bevestigen. Nadat u uw adres hebt bevestigd, moet u wellicht aanvullende informatie over uzelf opgeven.
5. Als u een bestaand organisatie-account hebt, wordt u in een bericht gevraagd om **Start** te selecteren:  
   ![](./media/signup-for-powerapps/BoxPortal_AlmostThere_Updated.png)
6. [Powerapps.com][2] wordt geopend en u kunt PowerApps gaan gebruiken.
   
    ![](./media/signup-for-powerapps/web-powerapps-portal-new.png)

### <a name="start-a-free-trial-from-within-powerapps"></a>Een gratis proefversie starten vanuit PowerApps
Als u al toegang tot PowerApps hebt als gebruiker van Office 365, Dynamics 365 of PowerApps-abonnement 1, kunt u PowerApps-abonnement 2 gratis uitproberen. Als u een gratis proefabonnement van 90 dagen op abonnement 2 wilt starten, meldt u zich aan bij PowerApps en kiest u een van deze functies van PowerApps-abonnement 2:

* [Instanties van Common Data Service maken en beheren](signup-for-powerapps-admin.md).
* [Uw gegevens modelleren](data-platform-intro.md) met Common Data Service.
* [Omgevingen maken en beheren](environments-administration.md) met het [PowerApps-beheercentrum][5].
* [Een on-premises gegevensgateway beheren](gateway-management.md) in PowerApps.  

Wanneer u een van deze functies probeert uit te voeren, wordt u gevraagd een gratis proefabonnement te starten. Selecteer **Mijn proefabonnement starten**.

  ![](./media/signup-for-powerapps/trial-upsell.png)

Om uw proefabonnement te starten, moet u akkoord gaan met de gebruiksvoorwaarden door **Mijn proefabonnement starten** te selecteren.

  ![](./media/signup-for-powerapps/trial-consent.png)

**OPMERKINGEN**

* *Als u meer tijd nodig hebt om PowerApps te evalueren, kunt u een aanvraag indienen om de proefperiode met 90 dagen te verlengen*.
* *Gebruikers van dit in-product PowerApps-proefabonnement worden niet weergegeven in de Office 365-beheerportal als PowerApps-abonnement 2-proefversiegebruikers (tenzij ze beschikken over een andere licentie voor Office 365, Dynamics 365 of PowerApps)*.
* *Als u IT-beheerder bent en u wilt PowerApps-proefabonnementlicenties voor meerdere gebruikers in uw organisatie verkrijgen en implementeren zonder dat afzonderlijke gebruikers gebruikersvoorwaarden hoeven te accepteren, kunt u zich registreren voor een [proefabonnement voor PowerApps-abonnement 2][6]. U moet globale beheerder of factureringsbeheerder van Office 365 zijn of een nieuwe tenant maken om uzelf te registreren voor een proefabonnement*.  [Meer informatie](signup-for-powerapps-admin.md)

## <a name="individual-signup-has-been-turned-off"></a>Afzonderlijke aanmelding is uitgeschakeld
Wanneer u zich probeert aan te melden voor PowerApps, kan het volgende bericht worden weergegeven.

> Uw IT-afdeling heeft afzonderlijke aanmelding voor Microsoft PowerApps uitgeschakeld.
> 
> 

![](./media/signup-for-powerapps/Individual-sign-up-turned-off.png)

Dit kan komen doordat de mogelijkheid voor aanmelding als afzonderlijke gebruiker in uw organisatie is uitgeschakeld. Of doordat u Office 365 via een partner hebt aangeschaft. Meer informatie.

Als de mogelijkheid voor afzonderlijke aanmelding in uw organisatie is uitgeschakeld, kunt u contact opnemen met uw IT-groep om een PowerApps-licentie voor uw account aan te vragen.

## <a name="troubleshoot"></a>Problemen oplossen
In veel gevallen kunt u zich voor PowerApps aanmelden aan de hand van de volgende stappen in dit onderwerp. Het aanmelden kan echter om verschillende redenen nog steeds mislukken. In de volgende tabel ziet u de meest voorkomende redenen daarvoor en manieren waarop u deze problemen kunt omzeilen.

| Symptoom / Foutbericht | Oorzaak en tijdelijke oplossing |
| --- | --- |
| **Persoonlijke e-mailadressen (bijvoorbeeld nancy@gmail.com)** <br> <br> U krijgt bij het aanmelden een bericht als het volgende: <br> <br> `You entered a personal email address: Please enter your work email address so we can securely store your company's data.` <br> <br> of <br> <br> `That looks like a personal email address. Enter your work address so we can connect you with others in your company. And don’t worry. We won’t share your address with anyone.` |PowerApps biedt geen ondersteuning voor e-mailadressen die worden geleverd door consumenten-e-mailservices of telecomproviders. <br> <br> U kunt de aanmelding alsnog proberen te voltooien door gebruik te maken van een e-mailadres dat is toegewezen door uw werk of school. |
| ** .gov- of .mil-adressen ** <br> <br> U krijgt bij het aanmelden een bericht als het volgende: <br> <br> `PowerApps unavailable: PowerApps is not available for users with .gov or .mil email addresses at this time. Use another work email address or check back later.` <br> <br> of <br> <br> `We can't finish signing you up. It looks like Microsoft PowerApps isn't currently available for your work or school.` |PowerApps ondersteunt momenteel geen .gov- of .mil-adressen. |
| **Aanmelding via selfservice uitgeschakeld** <br> <br> U krijgt bij het aanmelden een bericht als het volgende: <br> <br> `We can't finish signing you up. Your IT department has turned off signup for Microsoft PowerApps. Contact them to complete signup.` <br> <br> of <br> <br> `That looks like a personal email address. Enter your work address so we can connect you with others in your company. And don’t worry. We won’t share your address with anyone.` |De IT-beheerder van uw organisatie heeft aanmelding via selfservice voor PowerApps uitgeschakeld. <br> <br> Om de aanmelding alsnog uit te voeren, neemt u contact op met uw IT-beheerder en vraagt u om gebruikers toestemming te geven zich aan te melden voor PowerApps en om nieuwe gebruikers toestemming te geven lid te worden van uw bestaande tenant. |
| **E-mailadres is geen Office 365-id** <br> <br>  U krijgt bij het aanmelden een bericht als het volgende: <br> <br> `We can't find you at contoso.com.  Do you use a different ID at work or school? Try signing in with that, and if it doesn't work, contact your IT department.` |Uw organisatie meldt zich aan bij Office 365 en andere Microsoft-services met andere id's dan e-mailadressen. Bijvoorbeeld: uw e-mailadres is Nancy.Smith@contoso.com, maar uw id is nancys@contoso.com. <br> <br> Om de aanmelding te voltooien, gebruikt u de id die uw organisatie u heeft toegewezen voor aanmelding bij Office 365 of andere Microsoft-services.  Als u die id niet weet, kunt u contact opnemen met uw IT-beheerder. |

## <a name="see-also"></a>Zie ook
[Veelgestelde vragen over PowerApps in uw organisatie](signup-question-and-answer.md)  
[PowerApps aanschaffen voor uw organisatie](signup-for-powerapps-admin.md)  
Nog vragen? [Probeer de PowerApps-community][7]

<!--Reference links in article-->
[1]: http://go.microsoft.com/fwlink/p/?LinkId=715583
[2]: http://go.microsoft.com/fwlink/p/?LinkId=708209
[3]: https://go.microsoft.com/fwlink/?linkid=832550
[4]: https://go.microsoft.com/fwlink/?linkid=832551
[5]: https://go.microsoft.com/fwlink/?linkid=832552
[6]: https://portal.office.com/Signup?OfferId=767ad45e-9508-479c-8109-2022f6ea4362
[7]: https://community.powerapps.com
